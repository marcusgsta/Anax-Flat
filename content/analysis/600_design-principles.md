Designprinciper
------
Urval
---

Jag har valt några olika musuemssajter. Då jag upptäckte att flera stora museum var ganska lika så gjorde jag en sökning efter museum som uppmärksammats för bra design. Jag valde sedan museum från delvis olika geografiska platser, och som skulle skilja sig åt och vara intressanta på något sätt.


http://fotografiska.eu/

Mål och syfte: Att ge information om museets aktuella utställningar, öppettider, biljettpriser, hur man hittar dit, restaurant, kalender, kurser med mera. Att locka folk till museet. Kanske finns också ett pedagogiskt syfte, att vilja upplysa och engagera människor.

Som hos andra museumsajter är det de utställda objekten, här fotografierna, som lyfts fram i designen. Det första som möter en är en helskärmsbild av popartisten Sara Larsson som möter betraktarens blick. Det är ett foto ur Albert Wikings utställning We Have A Dream. Scrollar man ner så ser man att hon pekar finger åt oss.

Överst till höger finns fotografiskas logon, och till vänster om Larssons huvud finns ett text i vitt med namn på fotograf, utställning, och utställningsperiod.

Sidan har en monokromatisk färgton, med en hamburgerikon till vänster, med vilken man kan klicka fram en meny.

Scrollar man ner finner man mindre bilder, fyra i bredd, med länkar till artiklar och utställningar, under rubriken "Aktuellt denna vecka". I de tillhörande bilderna finns fler färger.


Ett museum med växlande utställningar har ju möjligheten att låta sin webbplats inspireras av dessa. Här har man lånat en bild full med attityd och fått sig själva att framstå som lite unga och coola. Den aktuella bilden utgöra på ett sätt hela förstaintrycket, så den blir viktig för besökarens intryck av museet. Jag tycker om den monokromatiska, nästan svartvita färgpaletten i bilden och som också återfinns i menyn. Den ger ett behagligt lugn, och en viss seriositet. Den "coola" bilden paras med ganska stilfulla serif-typsnitt. En 'öppettider'-länk syns tydligt, och menyknappen är lätt att hitta, för att komma vidare till vart man ska.

Om förstaintrycket lockar besökare? Ja, jag kan själv tänka mig att se den frontade uställningen.

Kontrast. Detta är kanske det som mest kännetecknar sidan. Vit text på mörk eller svart bakgrund. Spelet mellan mörkt och ljust ger också en fin balans.

Balans. När de olika elementens visuella tyngd är i balans med varandra. Fotografiskas logo uppe till höger, meny- och öppettiderknapp till vänster, Larssons huvud i mitten, och texten om utställningen till vänster om huvudet, skapar en bra balans i sidan.

Negativt utrymme / Negative space. Området omkring Larssons huvud är mörkt och skapar rymd, lyfter fram de objekt man "ska" titta på.

Undersidan för den framhävda utställningen liknar framsidan. Man scrollar ner och möts också av två bilder, av Dalai Lama och Malala, som ställts emot varandra, en väl vald balans mellan ung och gammal kan man nog säga.

Undersidorna är sparsmakade, de går i samma stil som man förväntar sig av framsidan, men här finns mer information och text.

http://hirshhorn.si.edu/collection/home/#collection=home
Hirshhorn Museum, Washington

Mål och syfte: Att skapa intresse för museet, informera om öppettider, aktuella utställningar, kontaktuppgifter och så vidare.

Man möts av åtta kvadrater, liksom kapslar med information. De är bilder och vita rubriker ovanpå, men kan också vara en video eller en informationsbox om öppettider. Logo uppe till vänster, och så en horistontell meny längst upp på höger sida. Det känns uttryckligen gridbaserat. Det mest iögonfallande är att man scrollar horisontellt. Detta är ovanligt, men man vänjer sig ganska snabbt och förstår hur det fungerar. Det finns också pilar åt höger och vänster som förtydligar. Bilderna ger färger som kontrasterar fint, annars är det svart bakgrund mot vit text.

Jag tycker det är en lyckad webbplats. Det är lite kul att navigera och leta information. Som jag skrev tidigare kan det vara en fördel för ett museum att ha tillgång till en mängd objekt eller bilder att visa på sin webbplats. Men det borde nog också vara en utmaning eftersom man är bunden till dessa. Hur ska man skapa en enhetlig design med en mängd element/objekt från olika utställningar som inte hör ihop? Här skapar man en rutnät och jobbar med svartvit text och bakgrund för att skapa enhetlighet. Det är lätt att hitta information, och intresse skapas.

Det som kännetecknar webbplatsen är den tydligt gridbaserade layouten. Åtta kvadrater samsas om utrymmet. När man scrollar visas nya kvadrater, eller rektanglar, som passats in i rutmönstret. Jag tycker också, och delvis därför, med balans på sin webbplats. Kontrast mellan svart och vitt, och mellan olika färger fungerar också bra här.

Undersidorna kan innehålla mer text, med historia och bakgrund, men man möts överallt av den gridbaserade layouten, vilket utvecklas och varieras. Sidan känns balanserad på de undersidor jag besöker. Detta är en välgjord och genomtänkt sida.

http://historiska.se/

Mål och syfte: Som de andra museerna, ge information, skapa intresse och locka besökare.

Intrycket är rikt på färger, med den starka röda remsan överst, med meny. Denna kontrasterar mot en bild på en geometrisk figur med gul bakgrund. "History unfolds - Samtidskonst möter historia", är den aktuella utställningen.

Nära till viktiga länkar med information, i kombination med starka färger som jag tycker känns välkomnande. Man lyfter fram dagens öppettider, och att det alltid är fri entré. Jag tycker därför att man väl uppfyller sitt syfte.

Framträdande designprinciper som används är färg och kontrast. Här finns starkare färger än på tidigare webbplatser. Det känns lite mer familjevänligt, och här finns också bilder på barn som deltar i aktiviteter på museet. Jag hittar fler bilder på museet här, istället för bilder som är hämtade från olika utställningar. Det känns som om man har ansträngt sig för att skapa en identitet för museet. Här finns en video där man visas runt i lokalerna, bland annat. Det känns inbjudande.

Bakgrundsfärgerna är svart, vitt och rött. Jag kan också se balans och symmetri på sidan. Triangelformen är placerad i mitten och skapar med sina olika färger en assymetrisk balans. Underrubriker har olika färgkoder: 'På gång', 'kampanj' och 'Besök oss' Bilderna som visas när man scrollar har lika visuellt tyngd till höger och vänster. Bilderna känns också placerade enligt ett gridbaserat system, två eller tre vid sidan av varandra.

De undersidor jag besöker skiljer sig åt med vit bakgrund. Toppmenyn är densamma röda vilket skapar enhetlighet. Undersidorna är mer traditionella, med information, kalender och färre bilder. Svart text på vit bakgrund. De skiljer sig åt, men färger och typsnitt är de samma, och det känns som om de hänger ihop.


http://www.zadkine.paris.fr/fr/sa-biographie

Musée Zadkine, i Paris

Mål och syfte: Att skapa intresse för skulptören Zadkine och hans liv. Locka besökare till museet och ge de vanliga praktiska upplysningarna.

Detta museum skiljer sig åt genom att man finner lite mer information. Här finns nog på så sätt ett mer pedagogiskt syfte. Webbplatsen blir mer en del av museet, eftersom man här kan lära sig mer om denne skulptör.

Det som möter en när man besöker webbplatsen är menyer i gråskala och vit text. Här finns både en horistontell meny och en vertikal sidomeny med historiska rubriker. Main-delen av sidan är ljusgrå, och här visas bilder, två och två, i svartvitt och sepia.

Det är lite för många klick för att nå den praktiska informationen. Istället för att lyfta fram viktiga saker som öppettider väljer man att abstrahera i flera nivåer, på ett franskt byråkratiskt sätt. Webbsidan kunde tjäna på att bli mer tillgänglig. Den skiljer sig där ganska mycket åt från till exempel historiska museet, som jag upplever kommer besökaren till mötes på ett annat sätt. Här får vi en historielektion. Det handlar om inställningen till nå fram till besökaren som skiljer sig åt. De nedskalade färgerna känns visserligen mjuka och håller sig till en färgskala, vilket gör att sidan känns enhetlig.

Designprinciper som används är till exempel färg, enhetlighet, hierarki, repetition och grid. Bilder med grå ram och vit text skapar repetition och enhetlighet.

Undersidorna har mer text, men följer annars samma mönster när det gäller grå ramar som ofta finns runt bilderna. Menyerna följer med och ger enhetlighet för hela webbplatsen.  
