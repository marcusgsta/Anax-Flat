
Användarvänlighet
=================
_________________


Följande är en analys av fyra webbplatser enligt användarvänlighet. Analysen bygger på 5 kriterier hämtade från [Nielsen Norman Group: Usability 101: Introduction to Usability](https://www.nngroup.com/articles/usability-101-introduction-to-usability/)
De är:

**Inlärning:** Hur enkelt är det för användare att genomföra grundläggande uppgifter första gången de möter designen?

Grundläggande uppgifter tolkar jag som: att ta kontakt, visa öppningstider, visa grundläggande information om vad företaget erbjuder.

**Effektivitet:** Hur snabbt kan användare utföra uppgifter när de väl har lärt sig designen?

**Minnesbarhet:** När användare återkommer till designen efter en period då de inte har använt den, hur lätt är det då att komma in i det igen och använda den med lätthet?

**Fel:** Hur många fel gör användare, hur allvarliga är felen, och hur lätt kan de återhämta sig från felen?

**Tillfredsställelse:** Hur behagligt eller tillfredställande är det att använda designen?

Webbplatserna jag har valt är alla svenska företagssajter, men från olika branscher med olika målgrupper. Detta för att jämföra användarvänlighet utifrån vilken målgrupp man riktar sig till, för att se eventuella skillnader. En advokatfirma, en bokhandel, ett företag som säljer skogsmaskiner och ett städföretag.

Metod: Jag låtsades själv vara kund som sökte grundläggande information hos företaget. En annan metod skulle kunna ha varit att studera flera andra personer som söker information och försöker navigera på webbplatsen. Men min tid var begränsad och jag gjorde därför mig själv till försöksperson. Jag försökte vara öppen och fri från förutfattade meningar, vilket underlättades eftersom jag valde företag jag inte kände till från innan.

####Case 1: http://juristsödermalm.se/

Kategori: Advokatfirma

**Inlärning**: Kontaktuppgifter återfinns efter ett klick på länken 'kontakt', vilken tydligt syns på förstasidan. Längre ner finns också en direktlänk som ringer upp via dator/mobil.
När man scrollar ner en aning på förstasidan återges de olika områdena Familjerätt, arvsrätt och hyresjuridik. Här är det fokus på vad företaget erbjuder med en gång. Det känns lätt att hitta fram.

5 / 5

**Effektivitet**: 5/5 Eftersom det inte är några problem med att lära sig designen.

**Minnesbarhet** 5/5 Enligt ovan.

**Fel** 5/5 Jag gör inga fel när jag använder sidan.

**Tillfredsställelse** Informationen på förstasidan består av lite för långa rader för att läsbarheten ska bli optimal. Teststorleken är också generellt en aning liten för att det ska bli bekvämt att läsa. Detta drar ner toppbetyget. Annars möts man av en stilren sida, med en bild som är behaglig att se på. 3/5

Totalt antal poäng: 23/25

####Case 2: http://hedengrens.se/

Kategori: Bokhandel

**Inlärning**: Efter att ha klickat på fel länk scrollar jag ner och hittar öppningstider, telefonnummer och adress i footern. När jag klickar på 'Om' får jag reda på att det rör sig om en indiebokhandel. Jag blir också osäker på om detta är en fysisk bokhandel eller en nätbokhandel, och får läsa på några ställen för att 'lära mig'. Med några ord kunde man ha beskrivit bokhandeln, till exempel i <code>&lt;title&gt;</code>-taggen. Nu blir det ett extra moment där jag måste söka denna helt grundläggande information. Annars känns det okej med att ha en blogg, ett format där man kan kommunicera personligt med besökarna och väcka intresse för utvalda delar av utbudet. Bloggen kunde ha gjorts mer av. Sociala medier-länkar är nära till hands, och man får upp en karta om man vill hitta till bokhandeln. En länk till ett 'galleri', visar sig vara bilder från konstutställningar som jag antar äger rum på bokhandeln, något jag inte anade när jag klickade på länken. Här kunde man ha tänkt till lite mer.

2 / 5

**Effektivitet**: När man väl tillägnat sig grundläggande uppgifter så skulle jag tro att man minns och snabbare hittar fram. På grund av flera oklarheter som överraskar lite, enligt ovan, så ger jag 3/5,

**Minnesbarhet** Jag ger 3/5. Det ovan nämnda drar ner detta betyg.

**Fel** Jag gör ett fel när jag ska se efter var bokhandeln ligger. Jag trycker på 'Om', och får då en sida om bokhandelns historia. 3/5

**Tillfredsställelse** I bilden på förstasidan finns en bugg som jag först inte är säker på ska vara en effekt eller inte. Annars är det bra att de har en informationsrik footer. Det är också bra med små citat som lyfter fram att man är en bokhandel med personlig service, där man svarar på frågor. Ger ett vänligt intryck. 3/5

Totalt antal poäng: 14/25

####Case 3: http://www.vallstaskogsmaskiner.se/

Kategori: Försäljning av skogsmaskiner

**Inlärning**: Det är lätt att hitta till kontaktuppgifter, de är ett klick bort. Inbakad karta med vägbeskrivning är också ett plus när man letar skogsmaskiner. När man klickar på en av länkarna dyker underlänkar upp, något som det saknas indikationer på. 4/5

**Effektivitet**: Det går snabbt att använda sidan när man väl lärt sig den grundläggande navigeringen. 4/5

**Minnesbarhet** Detta mått måste vara individuellt. Jag återkommer till detta att man inte ser att det finns underlänkar i menyn förrän man klickar fram dem. Man får därför inte en riktig översikt över sidan från start. Detta är möjligen något man glömmer när man återkommer till websidan. 3/5

**Fel** Jag försöker orientera mig och klickar på de små granarna, eftersom muspekaren låter mig veta att de är länkar. Men de länkar inte till någonting, så förstår inte poängen med dem. Annars går det bra att navigera sig fram. 4/5

**Tillfredsställelse** Trevligt förstaintryck med bilder i lapptäcke, och med välkomnande färger. Brödexten känns lite för liten.
3/5

Totalt antal poäng: 18/25

####Case 4: http://www.mistad.se/

Kategori: Städföretag

**Inlärning**: Jag får snabbt ett intryck av vad företaget handlar om och vilken typ av företag det är – familjeföretag. Den här gången väljer jag att scrolla, och finner snabbt en informationsrik footer med kontaktuppgifter och information om bolagets tjänster. Det är också bra med referenser till företag som använder sig av bolaget. Ett minus att två av länkarna i navigationen 'om' och 'aktuellt' är tomma. 4/5

**Effektivitet**: Överlag är det inte svårt att hitta fram på sidan. 4/5

**Minnesbarhet**: Man minns nog så mycket att man klarar att återvända. Bara de tomma länkarna stör, men de behövs inte. 4/5

**Fel** Jag får informationen jag vill ha snabbt, men jag gör fel då jag klickar på två navigationslänkar som inte leder någonstans. De är överflödiga, och det känns onödigt. 3/5

**Tillfredsställelse** Jag tycker att den entusiastiska och personliga välkomsttexten fungerar väl, men den är som på de andra sidorna för liten, och raderna är för långa.
3/5

Totalt antal poäng: 18/25


####Testvinnare

Testvinnare blir http://juristsödermalm.se/ med poängen 23 av 25, vilket är mycket bra betyg för användarvänlighet.

Här är hela listan med analyserade företag:

1. 23/25 http://juristsödermalm.se/
2. 18/25 http://www.mistad.se/
3. 18/25 http://www.vallstaskogsmaskiner.se/
4. 14/25 http://hedengrens.se/
