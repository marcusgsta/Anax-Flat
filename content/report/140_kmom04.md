Kmom04
===============================

*Hur känner du inför färger och webbplatser? Föredrar du något särskilt ljust, mörkt, färgglatt?*

Det beror på vad det är för webbplats såklart. Men jag föredrar ljusa webbplatser med färger hjälper till att balansera designen. Jag tycker också om monokromatiska färger. Det ger liksom en rymd. Det är fint när man med små medel kan förhöja upplevelsen.

*Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?*

Det är klart att det påverkar. Om färgerna är för starka eller skär sig för mycket med varandra så ryggar man tillbaka som besökare. Färgkombinationerna kan sätta en stämning och ge ett seriöst eller oseriöst intryck. Samtidigt tror jag färger till viss del ger en känsla som är subjektiv för den enskilda besökaren. Det går nog att enas om vissa principer, som att massor av orangea och röda färger gör webbsidan skrikig, och sällan är en bra idé. Men jag tror det är viktigt att komma ihåg att man upplever färger olika, beroende på ens egna personliga associationer och minnen, erfarenheter. Det är nog också lätt att ett proffs upplever det lite annorlunda än någon som inte har design som yrke.

Typsnitt sätter ju också en viss ton. Ett exempel är ju comic sans, som många nog associerar till något amatörmässigt, oseriöst eller barnsligt. Det finns eleganta typsnitt, lättlästa typsnitt och så vidare. Men det är komplicerat, naturligtvis råder det trender för typsnitt också. Det är ett spännande fält och jag skulle gärna lära mig mer om det. Det är ju väldigt inspirerande att läsa på om hur typsnitt använts historiskt också.

*Hur känns din LESS-struktur så här långt?*

Bättre och bättre. Jag börjar se nyttan med det. Nu känns det som om jag har haft lite dålig tid med att jobba på allvar med detta, lite på grund av att jag råkade köra en 'make site-build' och radera en massa filer. Det ordnade sig till slut.

*Hur valde du att göra med ditt eget default tema?*

Det är ganska ljust. Jag prövade mig på en gul färg som bakgrund, men tintad och inte så intensiv. Mest för att det är lite ovanligt, jag ville se om det kändes ok. En ljus blå färg används som accentfärg för menyvalet för sidan man är inne på. Footern fick bli ljusbrun.


*Var det något särskilt som du uppfattade som utmanande i detta kmom?*

Det är väl ett område där man kan läsa mycket, och också pröva sig fram. Att få till snygg design, och få en känsla för vad bra design är, tror jag tar tid. Det jag upplever som positivt är att jag tycker jag kommer framåt. Har tidigare läst lite kring design på andra kurser. Men det finns massor att lära sig på det området.
