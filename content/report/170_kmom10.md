Kmom10
===============================

**Uppdrag 1: Analys usability**

Analysen ligger i den ursprungliga anax-flat-sidan tillsammans med de andra analyserna från tidigare kursmoment, i analysis/701_usability.md.

Jag valde webbplatser för företag som verkar i branscher som skiljer sig åt och har olika målgrupper, för att se på skillnader dem emellan. En advokatfirma, en bokhandel, ett företag som säljer skogsmaskiner och ett städföretag. Jag gjorde mig själv till försöksperson och gav poäng enligt kriterier för användarvänlighet. De är: inlärning, effektivitet, minnesbarhet, fel och tillfredsställelse. Jag tyckte det var en bra övning för att få upp ögonen för användarvänlighet. Det som kändes svårast att avgöra var minnesbarhet, eftersom det kräver att man använder en sida och återvänder till den efter en viss tid för att se om man kommer ihåg hur man skulle navigera och så vidare.

**Uppdrag 2: Analys skrivsätt**

Denna analys ligger också tillsammans med de andra analyserna. Här valde jag två av de förut analyserade webbplatserna, och två nya med kriteriet att de skulle innehålla tillräckligt med text att analysera. Jag analyserade en advokatfirma, ett företag som säljer skogsmaskiner, en webbyrå och en resebyrå. Kriterierna fick bli tydlighet, läsbarhet, intresseväckande och koncishet.

Jag tyckte det var ganska anmärkningsvärt att se skillnaderna mellan användning av text för de olika sidorna. Särskilt skiljde sig en webbsida ut positivt, vilket gjorde att det blev tydligt vad de andra sidorna saknade. Det är en konst att skriva intresseväckande och tydligt, men det är också ett hantverk, och här finns riktlinjer att hålla sig till. Något jag tänkte på vad också att text och läsbarhet även hänger ihop med användning av bilder och bakgrund, som till exempel att ha tillräcklig kontrast för textens läsbarhet. Färger som bakgrund kan också göra texten mer inbjudande att läsa.


**Uppdrag 3 och 4: Webbplats och tema**

Jag valde att skapa en ny anax-flat-sida och att bygga upp den på nytt. Dels för att repetera hur man bygger upp strukturen, och dels för att bättre kunna skapa en bra struktur på mina LESS-filer redan från början.

Det fick bli en sida för en egenföretagare inom webbutveckling, Marcus Gustafsson, snarlik mig själv.

Jag lade in horisontellt och vertikalt grids för att sedan kunna designa layouten utifrån dem. Dessa blir synliga genom att lägga till ?vgrid och ?hgrid i adressfältet. Jag lade också till ett tema jag kallar för 'grid', som man kan välja i temaväljaren, där jag gjort delar av websidan genomskinlig. Detta är användbart för att visa griden i bakgrunden.

Det blev enklare att styla sidorna när jag kom underfund med Anax-flats klasser. Jag har både använt mig av enskilda sidors klass, så som route-blogg och route-theme-selector. Men desto mer praktiskt var det att styla utifrån .main, .main.has-sidebar-right och .main.has-sidebar-left.has-sidebar-right. Det vill säga att ha samma styling för sidor som har en sidebar, två sidebarer eller ingen sidebar.

Webbplatsen består av en förstasida, en about-sida, en blogg med 3 inlägg samt en portfolio-sida. Den består också av en temaväljare och en sida som beskriver temana. Flash-region med bild finns för förstasidan, bloggen och about-sidan. Headern har en logo, och en favicon, som jag gjorde i programmet Art Text.

Footern innehåller de standardsidor som följer med Anax-Flat. Menyn länkar till about, bloggen och till de andra sidorna. Webbplatsen är responsiv.

Webbplatsen har nu fyra olika teman: Base, custom, alternative samt grid.

BASE

Detta tema ligger som grund för de andra temana, och består av filen layout.less. Det är ett grundtema som kan användas för att fyllas med innehåll. Elementen är utplacerade och de fungerar responsivt.

CUSTOM

Detta är det huvudsakliga temat, som föreslås att kunden använder. Jag har ändrat typsnitt, lagt till färger, runda kanter, textur och färgglada effekter för menyn. I portfolio-sidan finns också hover-effekt för de olika skärmdumparna på webbsidor. Jag har stylat listan med programmeringsspråk och lagt in små bilder med bockar för att variera det vanliga listutseendet.

**Uppdrag 5: Alternativt tema (optionellt)**

Det alternativa temat har liknande uppbyggnad, men jag har ändrat färger en aning, enligt en analog palett för blått och grönt, och typsnitt. Jag har också lagt till ytterligare designelement, som djup, i form av box-shadow på boxar och text-shadow för att få en graveringseffekt på rubriker. Som bakgrund har jag en radial-gradient.

Jag kan se att jag fördjupade mig lite för länge i kursmaterialet och designelement, och att det alternativa temat kunde ha skiljt sig åt mer från custom-temat, men tiden tog slut, och jag är ändå nöjd med resultatet.

**Uppdrag 6: Förklara strukturen kring temat (optionellt)**

Jag har skrivit om strukturen i mina LESS-filer under tema-fliken på webbsidan.

Min slutsats blir att jag kommit lite längre med att ha en struktur som går att återanvända. Det är en fördel att ha en layout-fil där grundläggande layout sätts. I tillägg är det väldigt användbart med mixins för layout och typografi. Typografin utgår i stor grad ifrån variabeln @magicNumber, som jag satt till 24 pixlar, vilket gör att elementen kan placeras ut enligt detta. Exempelvis består site-header av @magicNumber * 3.

**Allmänt om projektet**

Något jag har tänkt på under arbetet är att så som jag tolkar det är det vi gör att skapa en temafamilj. De alternativa temana bör nog inte skilja sig för mycket åt från det huvudsakliga temat, eftersom det då blir opraktiskt att arbeta med, som till exempel när det gäller bilder och responsivitet.

Jag tycker nog att projektet var lagom i omfång. Har fått repetera anax-flat och designelement och -principer, särskilt från boken 'The Principles of Beautiful Web Design', som var väldigt matnyttig. Jag kunde ha begränsat mig lite mer, design spänner ju över flera områden. Fotografi och bild har varit ett område där det är lätt att gå lite vilse. Jag har använt egna bilder, men också sökt efter bilder hos gratistjänster. Logotyp är inte heller något som vi jobbat med något särskilt tidigare. Nu fick jag snabbt leta upp ett passande program och försöka få till något i all hast. Ett lärorikt projekt, absolut, och kul att göra en prototyp till en egen portfolio-sida i framtiden.

**Tankar om kursen**

Återigen en lärorik kurs, där jag tycker jag har fått mycket baskunskaper i design, som jag har lust att bygga vidare på. Särskilt att lära sig att använda grid är otroligt bra att kunna. LESS är naturligtvis användbart. Att använda ett ramverk som Anax-Flat är också praktiskt. Jag tyckte ramverket var struligt till en början, men nu behärskar jag och förstår hur det hänger ihop bättre. Nu skulle jag gärna använda det för att designa och bygga egna hemsidor.

Jag gillar också att projektet återspeglar det vi gjort innan i kursen, det blir en bra avslutning där man får repetera och möjligen fördjupa dessa kunskaper.

De olika kursmomenten var kanske lite olika i omfattning, men jag tycker det löste sig bra som helhet. Jag ger kursen 9/10 i betyg, rekommenderar den.
