Kmom03
===============================


*Hur känns det att vara styrd till ett vertikalt grid, hämmande eller stödjande?*

Det finns en poäng med att styra upp innehållet till ett rutmönster. Vill gärna fortsätta att utforska detta för att få bättre balans i mina sidor. Jag tror att jag förut jobbat mer på känsla, men fint att ha rutmönstret som bakgrundsbild så att man tydligt ser hur objekten ligger i förhållande till varandra.

*Hur känns det att jobba med ett typografiskt horisontellt/baseline grid, ser du någon poäng med det?*

Ja, med tanke på avstånd mellan textavsnitt. Smart med det magiska numret också, även om jag inte helt har fått kläm på att jobba på detta sätt. Jag är van att manuellt ändra margins och paddings.

*Har du jobbat med liknande layouttekniker sedan tidigare?*

Nej, jag kände till det, men hade inte anammat det tidigare.

*Du börjar se hur man kan jobba med LESS, kommentarer på det?*

Är fortfarande inte så van. Som någon skrev så behöver man göra allting från början med hjälp av LESS, och bygga upp sitt eget system, tror jag, för att känna nyttan med det. Jag har inte hunnit göra detta, men tror jag ska återkomma och rensa upp. Som det nu är så känns mina LESS-filer inte så väl organiserade, mest för att jag inte visste vad som var tillåtet att ändra i och vad man skulle låta vara. Jag tycker det hade varit bättre om det hade stått i instruktionen för detta kursmoment: Radera styles från tidigare kmom.

*Hur uppfattade du nivån på detta kmom? Svårt, lagom, många nya begrepp?*

Det var ganska krångligt, mycket för att jag inte fick fatt i vilka klasser jag behövde ändra i ramverket. Det är främst ramverket som jag inte är vän med ännu. Men det är ju bra att få motstånd och tvingas lära sig att angripa saker på nya sätt.

Det känns inte som om LESS är så svårt, utan att använda LESS tillsammans med ett ramverk som jag inte riktigt känner mig trygg på. Det känns bara inte logiskt var filerna ligger, och hur man ska konfigurera och ändra i dem. Är det inte meningen att ramverket ska underlätta? Kommer jag ha nytta av arbetet jag gör med att lära mig mer om detta ramverk? Kanske klarnar det med tiden.
