Kmom06
===============================


*Hur känns det att tänka i termer av designprinciper?*
Det har varit en ögonöppnare. Jag har tidigare läst om dessa saker, men det hjälper att friska upp minnet. Jag märker att jag kikar efter designprinciper i min vardag, på posters, inredningsdetaljer eller till exempel konstverk. Väldigt intressant att göra sig själv uppmärksam på sådant. Jag tycker det handlar mycket om att få begrepp, att finna ett språk för att kunna beskriva en design.

*Fick du en känsla av att designelement kan vara ett sätt att med mindre medel påverka en design, eller hur upplevde du det?*

Designelement kan vara en god hjälp till att få syn på om något saknas i en design. De är väl en designs minsta byggstenar, och gör det möjligt att prata om den.

*Har du själv en uppfattning om “the final touch” och vad det kan vara i sammanhanget webbdesign?*

Som med frågan om designelement och -principer är det ju möjligt att tänka igenom dessa för att ytterligare 'höja' till exempel en webbsidas utseende och funktion.

*Har du under kursen skapat dig en känsla för begreppen god design och vad som är subjektiv och objektivt inom det området?*

Jag är tacksam för att ha fått möjlighet att jobba med design utifrån designprinciper. Jag tycker övningarna har varit bra; att utgå från teori, ta en sak i taget och införliva på en webbsida. Det har inte blivit fullödiga webbteman, men jag upplever att jag har kommit framåt och fått en större verktygslåda. Det subjektiva/objektiva med om en design är bra eller inte är en spännande fråga. Gränsen är säkert flytande, men med hjälp av kunskap kring designprinciper och -element kan man argumentera för sin uppfattning. Jag kan nu bättre, tror jag, säga varför jag upplever en viss design som bättre än en annan.

Det här kursmomentet tog en del tid, och jag hade önskat att ha lite bättre struktur på mina LESS-filer. Innehållsförteckning och lite bättre indelning hade gjort koden mer åskådlig. Men det ser någorlunda ut ändå, tycker jag. Lärorikt kursmoment, absolut.

Det kändes mer praktiskt att samla alla beskrivningar av teman på en sida. Jag tog mig därför friheten att samla dem på sidan 'Teman', i menyn.

Jag har också kompletterat kmom03, och gjort grid enligt Mikaels videoserie. Nu finns två ytterligare teman, vgrid och hgrid, vilka också behöver aktiveras på godtycklig sida med ?vgrid och ?hgrid i adressfältet. Sidorna Grid och Typografi visar alltså sina grid först när man aktiverar rätt tema i temaväljaren.

Jag har också lagt till ett 'fun'-tema, där hann jag helt enkelt inte göra det helt klart, men fick till lite färg och en sågtandad header.
