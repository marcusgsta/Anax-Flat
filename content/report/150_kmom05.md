Kmom05
===============================


*Berätta kort om erfarenheterna med din undersökning av webbplatsers laddningstid.*

Fint att få verktyg för att kunna mäta detta. Google ger sedan råd om hur man kan fixa saker 'under huven'. Min erfarenhet blev att det kan skilja sig mycket åt mellan webbplatser. Annars har jag skrivit om detta i analysen. Jag har tidigare varit medveten om sidors laddningstid, och nu lärt mig mer om hur man kan göra sidor snabbare.

*Har du några funderingar kring Cimage och dess nytta och features?*

Bra verktyg för att ändra storlek och framför allt för att beskära utan att behöva öppna ett bildbehandlingsprogram. Jag tror jag kommer att använda Cimage mer i egna projekt. Åtminstone under utvecklingsfasen. Jag upplever att det går snabbt och är mycket användbart. Just skalning och beskärning är ju något man hela tiden behöver göra när man bygger webbsidor.

*Lyckades du uppnå ett bra sätt och en LESS-struktur för att jobba med dina bilder i webbplatsen?*

Jag använde FIGURE i markdown-dokumentet, och behövde inte ändra så mycket i LESS-filen då bilderna för det mesta redan fungerade responsivt på sidan och såg bra ut i olika skärmupplösningar.

Jag fick trixa lite med snygga länkar och .htaccess, men fann ut att det var ett skrivfel. Ändrade detta enligt ett inlägg på forumet, och fick Cimage att fungera även på studentservern.

*I extrauppgiften om picture, srcset och sizes, fick du någon känsla för för- och nackdelar med konceptet?*

srcset: Ja, detta låter fördelaktigt. Här kan man alltså ladda till exempel 3 filer med en bild skalad i olika storlekar. Browsern väljer vilket bildfil som ska användas, beroende på skärmens storlek. Man använder src som en fallback för browsers som inte stödjer srcset. På så sätt sparar man laddningstid för mindre enheter.

Det jag använder mig av i bloggen är bilder som skalas ner, med hjälp av att sätta width till 100%, men det är samma bildfil som skalas. Så att använda srcset skulle innebära snabbare laddning för mindre enheter. Men man behöver också något som heter sizes, där man definierar hur mycket plats varje bild ska ta. Detta är något som jag skulle vilja pröva ut för att se hur sidors vikt påverkas i olika skärmstorlekar.

Picture är alltså något man kan använda för bilder med detaljer som ska gå att zooma in. Här får man mer kontroll över skärmstorlek kontra bildens visning.

Nackdelar är att det kan bli komplicerat och omständigt att använda ett flertal bildfiler och kanske nya, snabbare bildformat för att visa en enda bild. Men vad jag förstår finns det hjälpmedel som kan automatisera processen.

Det är nog främst srcset som jag kan tänka mig att prova, i och med att picture inte fungerar i alla de viktigaste webbläsaren ännu.
